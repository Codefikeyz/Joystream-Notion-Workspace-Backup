# Ukrainian version

У Joystream DAO є робочі групи і вони дуже відрізняються від робочих груп централізованих організацій. Подивимося, у чому відмінності.

- Рада,
- Керівники робочих груп,
- Працівники.

Рада розподіляє ресурси між робочими групами, керівники робочих груп управляють групами та призначають зарплату працівникам залежно від їхньої ефективності, а працівники виконують завдання.

Ця система, як і будь-яка інша система, має свої переваги та недоліки. Спочатку поговоримо про переваги.

### **Переваги роботи в Joystream DAO**

- **Гнучкий робочий графік**
    
    Хоча членство в робочій групі передбачає деяку мінімальну активність, ви можете самі вирішити, скільки часу ви хочете присвятити своїй роботі, при цьому немає строгих норм, робочий графік досить гнучкий. Ваша заробітна плата залежатиме від кількості та якості виконаної роботи. Більше працюєте – зростає зарплата, але при цьому про якість теж ніхто не забуває.
    
- **Участь у кількох групах**
    
    Ми звикли до того, що можемо займати лише одну посаду у централізованих організаціях. У Joystream DAO ви можете перебувати в декількох робочих група одночасно. Ви можете поєднувати різні посади, наприклад, маркетолога і дистриб'ютора, або HR і групу, що відповідає за контент.
    
- **Пропонуйте ідеї та покращення**
    
    Кожен член робочої групи – це не просто підлеглий, який робить те, що каже лідер групи. Він може і навіть повинен пропонувати свої ідеї та покращення. Чим більше співробітників будуть розуміти та застосовувати цей підхід, тим ближче Joystream DAO буде до дійсно децентралізованої організації. Ініціатива дуже цінується, вона є рушійною силою кожного DAO. Подивіться на завдання та процеси робочої групи як на те, на що ви можете вплинути та покращити. Це робить участь у робочих групах Joystream DAO більш цікавим, дозволяючи вам вибирати те, чим ви хочете займатися, розкривати свій потенціал і приносити більше користі DAO!
    
- **Простий процес вступу/виходу з робочої групи**
    
    Вам не потрібно буде писати резюме з особистою інформацією або проходити довгу співбесіду з HR, якщо ви хочете приєднатися до робочої групи. Процес простий — ви подаєте заявку на вакансію, використовуючи свій обліковий запис, вказуєте свої навички та причини, з яких ви хочете приєднатися. Після того, як лідер робочої групи розгляне всіх кандидатів, ви можете бути прийняті на роботу! Ваш вік, стать, національність, освіта і т.д. зовсім не мають значення. Важливі ваші навички, мотивація та вільний час.
    
    Якщо ви хочете вийти з групи, ви можете зробити це просто зараз, просто натиснувши кнопку. У вас немає жодних зобов'язань, вас жодним чином не будуть утискати після цього, ваша репутація у Joystream DAO не постраждає. Якщо у вас хороший стаж роботи в цій групі, ви можете повернутися будь-якої миті, якщо буде нова вакансія, або спробувати себе в іншій групі.
    
- **Заробіть токени основної мережі**
    
    Поки ви працюєте в робочій групі Joystream DAO, ви заробляєте tJoy, який є токеном тестової мережі і може бути переведений в готівку в Bitcoin Cash в будь-який час, а також Joy, який є токеном основної мережі. Ви можете побачити, скільки ви чи інші заробили в [цій таблиці](https://joystream.retool.com/embedded/public/9478bcc0-f6d6-4f74-bd0a-0637535e75b1).
    
    В даний час працівники тестової мережі мають багато хороших можливостей для заробітку Joy, а це означає, що вони отримають долю токенів при запуску основної мережі. Joy - це токен управління, тому ви заробляєте не лише гроші, а й владу. Маючи Joy, ви зможете голосувати, вносити пропозиції, подавати заявки до Ради та багато іншого.
    

### **Недоліки роботи в Joystream DAO**

Усі недоліки Joystream DAO на сьогоднішній день.

- **Зарплата досить висока в токенах основної мережі, але набагато нижче в tJoy (токени, які можна перевести в готівку)**
    
    Хоча зарплата виплачується щодня, що, безумовно, є великим плюсом Joystream у порівнянні з централізованими організаціями, заробіток може бути низьким на сьогоднішній день (поки що проект перебуваємо в тестовій фазі). Основна частина вашого заробітку доступна не відразу. Вам доведеться почекати, поки запуститься основна мережа і ви зможете продати свої токени. Крім того, щоб мати можливість це зробити, вам необхідно отримати статус члена-засновника (FM), на отримання якого в даний час йде в середньому кілька місяців роботи.
    
    Ситуація суттєво зміниться, коли ми запустимося в основній мережі.
    
    Якщо ви хочете дізнатися більше, перегляньте [це відео](https://play.joystream.org/video/26736), в якому Бедехо Мендер, генеральний директор Joystream, розповідає про зарплату, яку можна очікувати в основній мережі.
    
- **Відсутність стабільності. Зарплата може змінюватися щотижня**
    
    Планування та виконання роботи прив'язане до тривалості строку повноважень Ради (нині тиждень). На початку кожного терміну Рада приймає рішення про бюджет груп, а наприкінці терміну керівник кожної робочої групи звітує про виконану групою роботу. Бюджети груп не фіксовані, і ваша зарплата може змінюватися щотижня залежно від того, скільки токенів було виділено групі Радою цього тижня та як лідер робочої групи розподілив їх між працівниками.
    
- **Відсутність оплачуваної відпустки, медичного страхування та пенсійних відрахувань**
    
    Робота в Joystream DAO не дає вам усіх цих переваг, яких ви, ймовірно, звикли, якщо працювали в централізованих організаціях.
    
    У цьому [відео](https://play.joystream.org/video/26731) Бедехо Мендер дає розгорнуту відповідь на проблему соціального забезпечення працівників у просторі web3.
    
    Як бачите, робота в Joystream DAO має свої переваги та недоліки. Вас може зацікавити робота в даному проекті, якщо цінуєте гнучкість та можливість впливати на рішення та вектор організації, в якій ви працюєте. Але в той же час вас може відлякати наш підхід, якщо вам потрібні гроші «тут і зараз» і ви хочете фінансової стабільності та соціальних благ.
    
    Якщо вас зацікавила можливість взяти безпосередню участь у розвитку проекту з можливістю заробити, ви можете знайти актуальні вакансії в робочих групах [тут](https://dao.joystream.org/#/working-groups/openings).